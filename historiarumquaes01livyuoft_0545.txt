LIBER v11. cAr. XLII. 529

erat, quem nunc primipili adpellant. Huic infensi U. C. ηε,
milites erant, quod semper adversatus novis consi· A' θ’ 3³⁹·
liis fuisset, et ne particeps eorum esset, qui ab Lau-
tulis fugissent. Itaque quum hoc unum propter
Salonium ab senatu non inpetraretur3 tum Salo-
nius, obtestatus Patres conscriptOS, ne suum hono-
rem pluris, quam concordiam civitam, aestimarent,
perpulit, ut id quoque ferretur. AEque inpotens
postulatum fuit, ut de stipendio equitum (merebant
autem triplex ea tempestate) aera demerentur, quod
adversati conjurationi fuissent.

XLII. Praeter haec invenio apud quosdam, L. Ge-
nucium, tribunum plebis, tulisse ad populum, ne
foenerare liceret: item aliis plebiscitis cautum, ne
quis eumdem magistratum intra decem annos ca-
peret 3 neu duos magistratus uno anno gereret 3 uti-
que liceret consules ambos plebeios creari: quae si
omnia concessa sunt plebi, adparet, haud parvas vi-
res defectionem habuisse. Aliis annalibus proditum
est, neque dictatorem Valerium dictum, sed per s
consules omnem rem actam : neque, antequam Ro-
mam veniretur, sed Romae, eam multitudinem con-
juratorum ad arma consternatam esse; nec in T.
Quinctii villam, sed in aedes C. Manlii, nocte inpe-
tum factum‚ eumque a conjuratis comprehensum,
ut dux fieret: inde ⁴ad quartum lapidem profectos
loco munito consedisse: nec ab ducibus mentionem
eoncordiae ortam3 sed repente, quum in aciem ar-
mati exercitus processissent, salutationem factam:
et permixtos dextras jungere, ac complecti inter se
lacrimantes milites coepisse, coactosque consules,
quum viderent aversos a dimicatione militum ani-
moS, retulisse ad Patres de concordia reconcilianda:

VOL. I. A a

