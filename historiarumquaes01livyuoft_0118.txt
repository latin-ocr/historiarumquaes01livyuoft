U. C. 252.
Δ. C. 500.

108 r. mvn

metia et Cora, ad Auruncos deficiunt: cum Aurun-
cis bellum initum: fusoque ingenti exercitu, qui se
ingredientibus fines consulibus ferociter obtulerat,
omne Auruncum bellum Pometiam compulsum est.
Nec magis post proelium, quam in proelio, caedibus
temperatum est: et caesi aliquanto plures erant,
quam capti3 et captos passim trucidaverunt: ne
ab obsidibus quidem, qui trecenti accepti numero
erant, iram belli hostis abstinuit. Et hoc anno
Romae triumphatum.

XVII. Secuti consules, Opiter Virginius et Sp.
Cassius, Pometiam primo vi, deinde vineis aliisque
operibuS, obpugnaverunt: in quos Aurunci, magis
jam inexpiabili odio, quam spe aliqua aut occa-
sione, coorti, quum plures igni, quam ferro, ar-
mati excucurrissent, caede incendioque cuncta com·
plent: vineis incensis, multis hostium vulneratis et
occisis, consulum quoque alterum, (sed utrum, no-
men auctores non adjiciunt) gravi vulnere ex equo
dejectum, prope interfecerunt. Romam inde, male
gesta re, reditum: inter multos saucios consul spe
incerta vitae relictus. Interjeeto deinde haud mag·
no spatio, quod vulneribus curandis supplendoque
exercitui satis esset, tum ira majore belli, tum vi-
ribus etiam auctis, Pometiae arma inlata·- et quum,
vineis refectis aliaque mole belli, jam in eo esset,
ut in muros evaderet miles, deditio est facta: ce-
terum nihilo minus foede, dedita urbe, quam si
capta foret, Aurunci passim principes securi per-
cussi, sub corona venierunt coloni alii oppidum
dirutum, ager veniit. Consules, magis ob iras gra-
viter ultas, quam ob magnitudinem perfecti belli,
triumpharunt.

 

