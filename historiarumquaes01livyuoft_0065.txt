min-:R 1. cAP. xxxvu. 55

constituit, suoque insignes relinquere nomine. Id
quia inaugurato Romulus fecerat, negare Attus Na· §tufi-‘³
vius, inclitus ea tempestate augur, neque mutari, awus'
neque novum constitui, nisi aves addixissent, posse.
Ex eo ira regi mota, eludensque artem, (ut ferunt)
Agedum, inquit, divine tu, inaugura, fierine possit,
quod nunc ego mente concipio. Quum ille, in augu-
rio rem expertuS, profecto futuram dixisset5 Atqui
hoc animo agitavi, inquit, te novacula cotem discissu-
ram: cape haec, et perage, quod aves tuae fieri posse
portendunt. Tum illum haud cunctanter discidisse
cotem ferunt. Statua Atti capite velato, quo in
loco res acta est, in comitio, in gradibus ipsis ad
laevam curiae fuit: cotem quoque eodem loco sitam
fuisse memorant, ut esset ad posteros miraculi ejus
monumentum. Auguriis certe sacerdotioque augu-
rum tantus honos accessit, ut nihil belli domique
postea, nisi auspicato, gereretur: concilia populi,
exercitus vocati, summa rerum, ubi aves non admi-
sissent, dirimerentur. Neque tum Tarquinius de
equitum centuriis quidquam mutavit: numero al-
terum tantum adjecit, ut mille et octingenti equites
in tribus centuriis essent. Posteriores modo sub
iisdem nominibus, qui additi eraut, adpellati sunt:
quas nunc, quia geminatae sunt, sex vocant cen-
turias. ”
XXXVII. Hac parte copiarum aucta, iterum cum
Sabinis confligitur. Sed praeterquam quod viribus
creverat Romanus exercitus, ex occulto etiam addi-
tur dolus, missis, qui magnam vim lignorum, in
Anienis ripa jacentem, ardentem in flumen conji-
cerent: ventoque juvante accensa ligna, et plera-
que‚‚in ratibus inpacta, sublicis quum haererent, pon-

D4

