162 ’ τ. mvn

ter tempus noxae iucrarentur) remissa concione, iter
in insequentem diem pronunciari quum jussisset,
prima luce classico signum profectionis dedit. Quum
maxime agmen e castris explicaretur, Volsci, ut eo·
Fugit. dem signo excitati, novissimos adoriuntur. A qui·
bus perlatus ad primos tumultus, eo pavore signa-
que et ordines turbavit, ut neque imperia exaudiri,
neque instrui acies possent : nemo ullius, nisi fugae,
memor. lta effuso agmine per stragem corporum
armorumque evasere, ut prius hostis desisteret se-
qui, quam Romanus fugere. Tandem, conlectis ex
U. C. 284. dissipato cursu militibus, consul, quum revocando
Δ· 0468· nequidquam suos persecutus esset, in pacato agro
castra posuit; advocataque concione, invectus haud
falso in proditorem exercitum militaris disciplinae,
desertorem signorum3 ubi signa, ubi arma essent,
singulos rogitans, inermes milites, signo amisso sig-
niferos 3 ad hoc centuriones duplicariosque, qui re·
liquerant ordines, virgis caesos securi percussit: ce-
tera multitudo sorte decimus quisque ad suppli·
cium lecti.
LX. Contra ea in AEquis inter consulem ac mili-
tem comitate ac beneficiis certatum est: et natura
Quinctii Quinctius erat lenior, et saevitia infelix collegae, quo
ἓξ· ‘mni‘ is magis gauderet ingenio suo, effecerat. Huic tan-
tae concordiae ducis exercitusque non ausi obferre se,
AEqui vagari populabundum hostem per agros passi.
Nec ullo ante bello latius inde actae praedae: om·-
nis militi data est. Addebantur et laudes, quibus,
haud minus quam praemio, gaudent militum animi.
Tum duci, tum propter ducem Patribus quoque pla-
catior exercitus rediit 3 sibi parentem, alteri exer-
citui dominum datum ab senatu, memoranS. Varia

