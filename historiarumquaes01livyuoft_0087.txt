LIBER 1. CAP. LVI· 77

que cuncta portendere. Hoc perpetuitatis auspicio
accepto, secutum aliud, magnitudinem imperii por-
tendens, prodiginm est: caput humanum integra
facie aperientibus fundamenta templi dicitur adpa-
ruisse. Quae visa species, haud per ambages, ar-
cem eam imperii caputque rerum fore portendebat :
idque ita cecinere vates, quique in urbe erant, quos-
que ad eam rem consultandam ex Etruria adcive·
rant. Augebatur ad inpensas regis animus. Ita-
que Pometinae manubiae, quae perducendo ad cul-
men operi destinatae erant, w'x in fundamenta sub-
peditavere. EQ magis Fabio, praeterquam quod an-
tiquior est, crediderim, quadringenta ea sola ta-
lenta fuisse, quam Pisoni 5 qui quadraginta millia
pondo argenti seposita in eam rem scribit, summam
pecuniae neque ex unius tum urbis praeda speran-
dam, et nullius, ne horum quidem magnificentiae
operum, fundamenta non exsuperatnram.
LVI. Intentus perficiendo templo, fabris undique
ex Etruria adcitis, non pecunia solum ad id publica
est usus, sed operis etiam ex plebe. Qui quum
haud parvus et ipse militiae adderetur labor, minus
tamen plebs gravabatur, se templa Defim exaedifi-
care manibus suis z quae posthac et ad alia, ut spe-
cie minora, sic laboris aliquanto majoris, traduce-
batur opera 3 foros in circo faciendos, cloacamque Pori in 011».
maximam, receptaculum omnium purgamentorum co: ‘cloaca
urbis, sub terram agendam: quibus duobus operi· maxum·
bus vix nova haec magnificentia quidquam adaequare
potuit. His laboribus exercita plebe, quia et urbi
multitudinem, ubi usus non esset, oneri rebatur
esse, et colonis mittendis occupari latius imperii
fines volebat3 Signiam Circeiosque colonos misit,
E 3

