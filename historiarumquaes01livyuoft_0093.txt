Lmen 1. CAP. Lx. 83

populorum, opifices ac lapicidas pro bellatoribus
factos. Indigna Ser. Tullii regis memorata caedes,
et invecta corpori patris nefando vehiculo filia 3 in-
vocatique ultores parentum Dii. His atrocioribus-
que, credo, aliis, quae praesens rerum indignitas
haudquaquam relatu scriptoribus facilia subjicit,
memoratis incensam multitudinem perpulit, ut im-
perium regi abrogaret, exsulesque esse juberet L.
Tarquinium cum conjuge ac liberis. Ipse, junio-
ribus, qui ultro nomina dabant, lectis armatisque
ad concitandum inde adversus regem exercitum Ar-
deam in castra est profectus, imperium in urbe
Lucretio, praefecto urbis jam ante ab rege insti-
tuto, relinquit. Inter hunc tumultum Tullia do-
mo profugit, exsecrantibus, quacumque incedebat,
invocantibusque parentum furias viris mulieribus-
que.

LX. Harum rerum nunciis in castra perlatis,
quum re nova trepidus rex pergeret Romam ad
comprimendos motus, flexit viam Brutus, (senserat
enim adventum) ne obvius fieret3 eodemque fere
tempore, diversis itineribus, Brutus Ardeam, Tar‘-
quinius Romam, venerunt. Tarquinio clausae por—
tae, exsiliumque indictum: liberatorem urbis laeta
castra accepere : exactique inde liberi regis. Duo
patrem secuti sunt, qui exsulatum Caere in Etrus-
cos ierunt. Sex. Tarquinius, Gabios, tamquam in
suum regnum, profectuS, ab ultoribus veterum si-
multatum, quas sibi ipse caedibus rapinisque conci-
verat, est interfectus. L. Tarquinius Superbus re-
gnavit annos quinque et viginti. Regnatum Romae

ab condita urbe ad liberatam annos ducentos qua-
E 6

Expellun-
tur.

