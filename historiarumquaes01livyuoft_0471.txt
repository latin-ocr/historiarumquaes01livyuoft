LIBER vl. CAP. XXXV· 455

sermonibus tempus tererent, lictor Sulpicii, quum
is de foro se domum reciperet, forem (ut mos est)
virga percuteret: quum ad id, moris ejus insueta,
expavisset minor Fabia, risui sorori fuit, miranti
ignorare id sororem. Ceterum is risus stimulos
parvis mobili rebus animo muliebri subdidit: fre-
quentia quoque prosequentium rogantiumque, num-
quid vellet .9 credo fortunatum matrimonium ei so-
roris visum; suique ipsam malo arbitrio, quo a
proximis quisque minime anteiri vult, poenituisse.
Confusam eam ex recenti morsu animi quum pater
forte vidisset, percunctatus, satin' salvoe? averten—
tem caussam doloris (quippe nec satis piam adver-
sus sororem, nec admodum in virum honorificam)
elicuit comiter sciscitando, ut fateretur, eam esse
caussam doloris, quod juncta inpari esset, nupta in
domo, quam nec honos nec gratia intrare posset.

- Consolans inde filiam Ambustus bonum animum

habere jussit: eosdem prope diem domi visuram
honores, quos apud sororem videat. Inde consilia
inire cum genero coepit, adhibito L. Sextio, strenuo
adolescente, et cujus spei nihil praeter genus patri-
cium deesset.

-XXXV. Occasio videbatur rerum novandarum
propter ingentem vim aeris alieni5 cujus levamen
mali plebes, uisi suis in summo imperio locatis, nul·
lum speraret. Adcingendum ad eam cogitationem
esse: conando agendoque jam eo gradum fecisse
plebeios, unde, si porro adnitantur, pervenire ad
summa, et Patribus aequari, tam honore, quam vir-
tute, possent. In praesentia tribunos plebis fieri
placuit, quo in magistratu sibimet ipsi viam ad ce-

U. C. ³79.
A. C. ³73.

