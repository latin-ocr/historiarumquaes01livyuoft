U. C. 415.
Α. C. 337.

Devotio-
num leges.

548 T. 1,1v11

venerit inter Romanos Latinosque, qui ejus pugnae
memoriam posteris tradiderunt, utrius partis T.
Manlius dux fuisset, ejus futuram haud dubie fuisse
victoriam. Latini ex fuga se Minturnas contule-
runt: castra secundum proelium capta, multique
mortales ibi vivi obpressi, maxime Campani. Decii
corpus ne eo die inveniretur, nox quaerentes ob-
pressit: postero die inventum inter maximam ho·
stium stragem, coopertum telis; funusque ei par
morti, celebrante collega, factum est. Illud adjici-
endum videtur, licere consuli dictatorique et praetori,
quum legiones hostium devoveat, non utique se, sed
quem velit ex legione Romana scripta civem, de-
vovere: si is homo, qui devotus est, moritur, probe
factum videri ε ni moritur, tum signum septem pedes
altum, aut majus, in terram defodi, et piaculum
hostia caedi. Ubi illud signum defossum erit, eo ma-
gistratum Romanum escendere fas non esse. Sin
autem sese devovere volet, sicuti Decius devovit3 ni
moritur, neque suum, neque publicum divinum pure
faciet, qui sese devoverit. Vulcano arma sive cui
alii Divo vovere volet, sive hostia sive quo alio
volet, jus est. Telo, super quod stans consul pre-
catus est, hostem potiri, fas non est: si potiatur,
Marti suovetaurilibus piaculum fieri.

XI. Haec, (etsi omnis divini humanique moris
memoria abolevit, nova peregrinaque omnia priscis
ac patriis praeferendo) haud ab re duxi, verbis quo-
que ipsis, ut tradita nuncupataque sunt, referre.
Romanis post proelium demum factum Samnites ve-
nisse subsidio, exspectato eventu pugnae, apud quos-
dam auctores invenio. Latinis quoque ab Lavinio
auxilium, dum deliberando terunt tempus, victis

 

