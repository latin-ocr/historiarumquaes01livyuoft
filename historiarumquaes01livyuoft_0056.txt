U. C. 100.
A. C. 652-

Bellum
cum Sabi-
ms.

46 ” Τ. mm

curiam fecit, quae Hostilia usque ad patrum nostro·
rum aetatem adpellata est: et, ut omnium ordinum
viribus aliquid ex novo populo adjiceretur, equiturn
decem turmas ex Albanis legit. Legiones et vete-
res eodem supplemento explevit, et novas scripsit.
Hac fiducia virium Tullus Sabinis bellurn indicit,
genti ea tempestate secundum Etruscos opulentissi-
mae viris armisque. Utrimque injuriae factae, ac res
nequidquam erant repetitae. Tullus ad Feroniae fa-
num mercatu frequenti negotiatores Romanos con-
prehensos querebatur. Sabini suos prius in lucum
confugisse ac Romae retentos Hae caussae belli fe-
rebantur. Sabini, haud parum memores, et suatum
virium partem Romae ab Tatio locatam, et Roma-
nam rem nuper etiam adjectione populi Albani auc-
tam, circumspicere et ipsi externa auxilia. Etruria
erat vicina, proximi Etruscorum Veientes. Inde,
ob residuas bellorum iras maxime sollicitatis ad de·
fectionem animis, voluntarios traxere: et apud va-
gos quosdam ex inopi plebe etiam merces valuit.
Publico auxilio nullo adjuti sunt: valuitque apud
Veientes (nam de ceteris minus mirum est) pacta
cum Romulo induciarum fides. Quum bellum u-
trimque summa ope pararent, vertique in eo res
videretur, utri prius arma inferrent, occupat Tul-
lus in agrum Sabinum transire. Pugna atrox ad
silvam Malitiosam fuit: ubi et peditum quidem ro-
bore, ceterum equitatu aucto nuper, plurimum Ro-
mana acies vahrit. Ab equitibus repente invectis tur—
bati ordines sunt Sabinorum: nec pugna deinde illis
constare, nec fuga explicari sine magna caede potuit.

XXXI. Devictis Sabinis, quum in magna gloria
magnisque opibus regnum Tulli ac tota res Romana

