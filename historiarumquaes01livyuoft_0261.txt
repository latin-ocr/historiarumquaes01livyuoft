LIBER 111 cAP. va. 249

memor libertatis per illos receptae domi, memor mi-
litiae rerumque gestarum, consules iterum faceret,
quidnam facturi essent, nihil sententiae suae mutas-
sent ; conlaudatis consulibus, quod perseverarent
ad ultimum dissimiles decemvirorum esse, comitia
habuit: et, quinque tribunis plebis creatis, quum
prae studiis aperte petentium novem tribunorum alii
candidati tribus non explerent, concilium dimisit,
nec deinde comitiorum caussa habuit. Satisfactum
legi aiebat, quae, numero nusquam praefinito tribu-
nis, modo ut relinquerentur, sanciret 3 et ab iis, qui
creati essent, cooptari collegas juberet. Recitabat-
que rogationis carmen, in quo, Si tribunos plebei de-
cem rogabo, εὶ qui vos minus hodie decem tribunos ple-

* bei feceritis: hi tum uti, quos sibi collegas cooptassint,

ut illi legitimi eadem lege tribuni plebei sint, ut illi,
quos hodie tribunos plebei feceritis. Duilius, quum ad
ultimum perseverasset, negando quindecim tribunos
plebei rempublicam habere posse, victa collegarum
cupiditate, pariter Patribus plebique acceptuS, ma-
gistratu abiit. s

LXV. Novi tribuni plebis in cooptandis collegis U. C. 307.
Patrum voluntatem foverunt ; duos etiam patricios Α· C· ⁴⁴⁵⁸
consularesque, Sp. Tarpeium et A. Aterium, coop-
tavere. Consules creati, Lar. Herminius, T. Vix·-
ginius Caelimontanus, nihil magnopere ad Patrum
⁷ aut plebis caussam inclinati, otium domi ac foris
habuere. L. Trebonius tribunus plebis, infestus
Patribus, quod se ab iis in cooptandis tribunis fraude
captum, proditum a collegis, aiebat, rogationem tu-
lit, Ut qui plebem Romanam tribunos plebi rogaret, is
usque eo rogaret, dum decem tribunos plebi faceret ,·.
insectandisque Patribus, unde Aspero etiam in'db

M 5

