mmm 11. CAP. 1.. 151

Veientibus visum: inde consilium ex re natum in-
sidiis ferocem hostem captandi: gaudere etiam,
multo successu Fabiis audaciam crescere. Itaque
et pecora praedantibus aliquoties, velut casu inci·
dissent, obviam acta: et agrestium fuga vasti re-
licti agri: et subsidia armatorum, ad arcendas po-
pulationes missa, saepius simulato, quam vero, pa-
,vore refugerunt. Jamque Fabii adeo contemserant
hostem, ut sua invicta arma neque loco neque tem-
pore ullo crederent sustineri posse: haec spes pro-
vexit, ut ad conspecta procul a Cremera magno
campi intervallo pecora (quamquam rara hostium
adparebant arma) decurrerent: et quum inprovidi
effuso cursu insidias circa ipsum iter locatas super-
assent, palatique passim vaga, ut fit pavore injecto,
raperent pecora, subito ex insidiis consurgitur, et
adversi et undique hostes erant. Primo clamor cir-
cumlatus exterruit, dein tela ab omni parte accide-
bant: coeuntibusque Etruscis, jam continenti ag-
mine armatorum septi, quo magis se hostis infere-
bat, cogebantur breviore spatio et ipsi orbem con-
ligere: quae res et paucitatem eorum insignem, et
multitudinem Etruscorum, multiplicatis in arto or-
dinibus, faciebat. Tum, omissa pugna, quam in
omnes partes parem intenderant, in unum locum
se omnes inclinant3 eo nisi corporibus armisque,
rupere cuneo viam. Duxit via in editum leniter
collem: inde primo restitere: mox, ut respirandi
superior locus spatium dedit, recipiendique a pa·
vore tanto animum, pepulere etiam subeuntes : vin-
cebatque auxilio loci paucitaS, ni jugo circummis-
sus Vei'ens in -verticem collis evasisset : ita superior
rursus hostis factus. Fabii caesi ad unum omnes,

114

U. C. 276.
A. C. 47⁶·

Caesi ὲ
Veientibus .

