l

LIBER vn. CAP. x1v. 489

rum .· illi quoque tamen videndum *ryzagnopere esse, ut gg {³97-
exercz'tum in potestate haberet. Differri non posse adeo ” ’ ⁵⁵‘
concitatos animos .· ipsos sibi locum ac tempus pugnandi
sumturos, si ab imperatore non detur. Dum haec lo-
quuntur, jumenta forte pascentia extra vallum Gal-
lo abigenti duo milites Romani ademerunt. In eos
saxa conjecta a Gallis: deinde ab Romana statione
clamor ortus, ac procursum utrimque est. Jamque
haud procul justo proelio res erant, ni celeriter di-
remtum certamen per centuriones esset. Adfirmata
certe eo casu Tullii apud dictatorem fides est: nec
recipiente jam dilationem re, in posterum diem edi-
citur, acie pugnaturos. Dictator tamen, ut qui
magis animis, quam viribus, fretus ad certamen
descenderet, onmia circumspicere atque agitare coe-
pit, ut arte aliqua terrorem hostibus incuteret. So·
lerti animo rem novam excogitat, qua deinde multi
nostri atque externi imperatores, nostra quoque·
quidam aetate, usi sunt. Malis strata detrahi jubet:
binisque tantum centunculis relictis, agasoneS, partim· l
captivis, partim aegrorum armis ornatos, inponit. His.
fere mille effectis centum admiscet equites: et nocte
super castra in montes evadere, ac silvis se occultare
jubet : neque inde ante moveri, quam ab se acciperent
signum. Ipse, ubi inluxit, in radicibus montium
extendere aciem coepit sedulo, ut adversus montes.
consisteret hostis. Instructo vani terroris adparatu,
qui quidem terror plus pene veris viribus profuit,
primo credere duces Gallorum, non descensuros in
aequum Romanos 3 deinde, ubi degressos repente·
viderunt, et ipsi avidi certaminis in proelium ruunt:
priusque pugna coepit, quam signum· ab ducibus-
daretur.

Y 5

