L1BER v11. cAP. v. 477

animi, et quamquam non civilis exempli, tamen pie- U. C. ³9⁸·
tate laudabile. Inscientibus cunctis, cultro subcinc- A'C' 3⁵⁹*
tus, mane in urbem, atque a porta domum con-
festim ad M. Pomponium tribunum pergit: jani·
tori, opus esse sibi domino ejus convento extemplo, ait:
nunciaret, T. Manlium L. filium esse. Mox intro-
ductus, (etenim percitum ira in patrem spes erat
aut criminis aliquid novi, aut consilii ad rem agen-
dam, deferre) salute accepta redditaque, esse ait,
quae cum eo agere arbitris remotis velit. Procul inde
omnibus abire jussis, cultrum stringit: et, super lec·
tum stans ferro intento, nisi, in quae ipse concepis-
set verba, juraret, se patris ejus accusandi caussa con-
cilium plebis ‘numquam habiturum, se eum extemplo
transfixurum minatur. Pavidus tribunus (quippe qui
ferrum ante oculos micare, se solum, inermem 3 il·-
lum praevalidum juvenem, et, quod haud minus ti-
mendum erat, stolide ferocem viribus suis cerneret)
adjurat, in quae adactus est verba5 et prae se deinde
tulit, ea vi subactum se incepto destitisse. Nec Ἀ
perinde, ut maluisset plebes, sibi suffragii ferendi
de tam crudeli et superbo reo potestatem fieri3 ita
aegre habuit, filium id pro parente ausum: eoque
id laudabilius erat, quod animum ejus tanta acerbi·
tas patria nihil a pietate avertisset. Itaque non pa-
tri modo remissa caussae dictio est, sed ipsi etiam
adolescenti ea res honori fuit: et quum eo anno
primum placuiSset‚ tribunos militum ad legiones
suffragio fieri, (nam et antea, sicut nunc, quos Ru-
fulos vocant, imperatores ipsi faciebant) secundum
in sex locis tenuit, nullis domi militiaeque ad conci-
liandam gratiam meritis 3 ut qui rure et procul coetu
homInum juventam egisset.

