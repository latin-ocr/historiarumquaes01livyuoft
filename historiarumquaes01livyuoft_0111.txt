LIBER 11. cAP. xl. 101

Jauiculo locato, ipse in plano ripisque Tiberis ca· U. C. 246.
stra posuit3 navibus unquue adcitis, et ad custo· Α· C‘ ⁵⁰⁶¹
diam, ne quid Romam frumenti subvehi sineret, et
ut praedatum milites trans flumen per occasiones
aliis atque aliis locis trajiceret: brevique adeo in·
festum omnem Romanum agrum reddidit, ut non
cetera solum ex agris, sed pecus quoque omne in
urbem compelleretur, neque quisquam extra portas
propellere auderet. Hoc tantum licentiae Etruscis,
non metu magis, quam consilio, concessum: nam--
que Valerius consul, intentus in occasionem multos
simul et effusos inproviso adoriundi, in parvis re·
bus negligens ultor, gravem se ad majora vindicem
servabat. Itaque, ut eliceret praedatores, edicit suis,
postero die frequentes porta Esquilina, quae aver-
sissima ab hoste erat. expellerent pecus ; scituros id
hostes ratus, quod in obsidione et fame servitia in-
fida transfugerent. Et sciere perfugae indicio 3 mul-
toque plures, ut in spem universae praedae, flumen
trajiciunt. P. Valerius inde T. Herminium cum
modicis copiis ad secundum lapidem Gabina via oc·
cultum considere jubet t Sp. Lartium cum expedita ’
juventute ad portam Collinam stare, donec hostis
praetereat: deinde se objicere, ne sit ad flumen re·
ditus. Consulum alter T. Lucretius porta Naevia
cum aliquot manipulis militum egressus : ipse Vale-
rius Coelio monte cohortes delectas educit: hique
primi adparuere hosti. Herminius, ubi tumultum
sensit, concurrit ex insidiis, versisque in Valerium
Etruscis terga caedit z dextra laevaque, hinc a porta
Collina, illinc ab Naevia, redditus clamor: ita caesi
'm medio praedatores, neque ad pugnam viribus pa-

F3

