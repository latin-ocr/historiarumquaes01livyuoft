LIBER V· CAP. XXVIII. 375

litum C. AEmilius, Sp. Postumius. Primo rem com· U. C. 361.
muniter gesserunt: fusis inde acie hostibus, AEmi- Α· C· 391.
lium praesidio Verruginem obtinere placuit, Postu-
mium fines vastare. Ibi eum, incomposito agmine
negligentius ab re bene gesta euntem, adorti AEqui,
terrore injecto, in proximos compulere tumulos:
pavorque inde Verruginem etiam ad praesidium al-
terum est perlatus. Postumius, suis in tutum re-
ceptis, quum concione advocata terrorem increparet
ac fugam 3 fusos esse ab ignavissimo et fugacissimo
hoste 3 conclamat universus exercitus, merito se ea
audire, et fateri admissum flagitium: sed 'eosdem
contecturos esse, neque diuturnum id gaudium ho-
stibus fore. Poscentes, ut confestim inde ad castra
hostium duceret, (in conspectu erant posita in pla-
no) nihil poenae recusabant, ni ea ante noctem ex-
pugnassent. Conlaudatos corpora curare, parat&-
que esse quarta ¹vigilia jubet : et hostes, nocturnam
fugam ex tumulo Romanorum ut ab ea via, quae
ferebat Verruginem, excluderent, fuere obvii : proe- „
liumque ante lucem (sed luna pernox erat) commis-
sum est: et haud incertius diurno proelio fuit. Sed
clamor Verruginem perlatus, quum castra Romana
crederent obpugnari‚ tantum injecit pavoris, ut, ne-
quidquam retinente atque obsecrante AEmilio, Tus-
culum palati fugerent. Inde fama Romam perlata
est, Postumium exercitumque occisum. Qui, ubi
prima lux metum insidiarum effuse sequentibus sus-
tulit, quum perequitasset aciem. promissa repetens,
tantum injecit ardoris, ut non ultra sustinuerint in-
petum· AEqui. Caedes inde fugientium, qualis ubi
ira magis, quam virtute, res geritur, ad perniciem
hostium facta est 3 tristemque ab Tusculo nuncium,

