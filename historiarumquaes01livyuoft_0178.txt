U. C. ⁴206.

A. C. 466.

166 r. mvn

opera. Primum aequo campo signis conlatis pug-
natum, ingenti caede utrimque, plurimo sanguine:
et Romani, quia paucitas damno sentiendo propior
erat, gradum retulissent ς ni salubri mendacio con·
sul, fugere hostes ab cornu altero clamitans, conci-
tasset aciem: inpetu facto, dum se putant vincere,
vicere. Consul, metuens ne nimis instando reno-
varet certamen, signum receptui dedit. Interces-
sere pauci dies, velut tacitis induciis utrimque quie·
te sumta: per quos ingens v1s hominum ex omni-
bus Volscis AEquisque populis in castra venit, haud
dubitans, si senserint, Romanos nocte abituros. Ita-
que tertia fere vigilia ad castra obpugnanda veniunt.
Quinctius, sedato tumultu, quem terror subitus ex-
civerat, quum manere in tentoriis quietum militem
jussisset, Hernicorum cohortem in stationem edu-
cit ; cornicines tubicinesque, in equos inpositos, ca·
nere ante vallum jubet, sollicitumque hostem ad lu-
cem tenere: reliquum noctis adeo tranquilla omnia
in castris fuere, ut somni quoque Romanis copia
esset. Volscos species armatorum peditum, quos et
plures esse, et Romanos putabant, fremitus hinni-
tusque equorum, qui, et insueto sedente equite, et
insuper aures agitante sonitu, saeviebant, intentos
velut ad inpetum hostium tenuit.

LXV. Ubi inluxit, Romanus, integer satiatusque
somno productus in aciem, fessum stando et vigiliis
Volscum primo inpetu perculit: quamquam cessere
magis, quam pulsi hostes sunt : quia ab tergo erant
clivi, in quos post principia integris ordinibus tutus
receptus fuit. Consul, ubi ad iniquum locum ven-
tum est, sistit aciem : miles aegre teneri, clamare et
poscere, ut perculsis instare liceat. Ferocius agunt

