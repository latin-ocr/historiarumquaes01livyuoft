U. C. 364.
Δ. C. 388.

382 Τ. Lr-vn

rem in Italiam viam Dii dabant. Is, quod ejus ex
populis abundabat, Bituriges, Arvernos, Senones,
AEduos, Ambarros, Carnutes, Aulercos, excivit. Pro-
fectus ingentibus peditum equitumque copiis, in Tri-
castinos venit. Alpes inde obpositae erant 5 quas
inexsuperabiles visas haud equidem miror, nulla
dum via (quod quidem continens memoria sit, nisi
de Hercule fabulis credere libet) superatas. Ibi
quum velut septos montium altitudo teneret Gallos,
circumspectarentque, quanam per juncta coelo juga
in alium orbem terrarum transirent, religio etiam
tenuit, quod adlatum est, advenas quaerentes agrum
ab Salyum gente obpugnari. , Massilienses erant hi,
navibus a Phocaea profecti. Id Galli fortunae suae
omen rati adjuvere, ut, quem primum in terram
egressi occupaverant, locum patentibus silvis com-
munirent: ipsi per Taurinos saltusque invios Alpes
transcenderunt: fusisque acie Tuscis haud procul
Ticino flumine, quum, in quo consederant, agrum
Insubrium adpellari audissent, cognomine Insubri-
bus pago AEduorum: ibi, omen sequentes loci, con-
didere urbem: Mediolanum adpellarunt.

XXXV. Alia subinde manus Cenomanorum, Eli-
tovio duce vestigia priorum secuta, eodem saltu, fa-
vente Belloveso, quum transcendisset AlpeS, ubi
nunc Brixia ac Verona urbes sunt, (locos tenuere
Libui) considunt: post hos Salluvii, prope auti-
quam gentem Laevos Ligures, incolentes circa Ti-
cinum amnem. Penino deinde Boii Lingonesque
transgressi, quum jam inter Padum atque Alpes
omnia tenerentur, Pado ratibus trajecto, non Etrus-
cos modo, sed etiam Umbros, agro pellunt: intra.
Apenninum tamen sese tenuere. Tum Senones, re·

