U. C. 245.
A. C. 507.

Libertas

Pop. Rom.
tempestive
constituta.

T. LIVII PATAVINI

LIBER ΙΙ.

-......Φ-.-.-

LIBERI jam hinc populi Romani reS, pace bel-

loque gestas, annuos magistratus, imperiaque
legum, potentiora quam hominum, peragam. Quae
libertas ut laetior esset, proximi regis superbia fece-
rat: nam priores ita regnarunt, ut haud inmerito
omnes deinceps conditores partium certe urbis, quas
novas ipsi sedes ab se auetae multitudini addiderunt,
numerentur: neque ambigitur, quin Brutus idem,
qui tantum gloriae, Superbo exacto rege, meruit,
pessimo publico id facturus fuerit, si libertatis inma-
turae cupidine priorum regum alicui regnum extor-
sisset. Quid enim futurum fuit, si illa pastorum
convenarumque plebS, transfuga ex suis populis,
sub tutela inviolati templi aut libertatem, aut certe
inpunitatem, adepta, soluta regio metu, agitari coe·
pta esset tribuniciis procellis? et in aliena urbe
cum Patribus serere certamina, priusquam pignora
conjugum ac liberorum caritasque ipsius soli, cui lon-
go tempore adsuescitur, animos eorum consociasset?
Dissipatae res nondum adultae discordia forent : quas*
fovit tranquilla moderatio imperii, eoque nutriendo
perduxit, ut bonam frugem libertatis maturis jam
viribus ferre possent. Libertatis autem originem

